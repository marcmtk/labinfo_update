# Viralt luftvejspanel DNA/RNA

IUPAC: -

**Luftvejsvirus DNA/RNA**

## UNDERSØGELSENS PRINCIP

Påvisning af specifikke gensekvenser fra

- SARS-CoV-2,
- Influenza A (Flu A) og B (Flu B),
- human respiratory syncytial virus (RSV),
- human metapneumovirus (MPV),
- human adenovirus (AdV),
- human rhinovirus (HRV) og
- human parainfluenza virus (PIV)

ved hjælp af multiplex Real-Time PCR (Seegene Allplex™ RV Essential Assay og Allplex SARS-CoV-2).

## INDIKATION

Mistanke om øvre eller nedre luftvejsinfektion forårsaget af virus.

Hospital: Undersøgelsen er relevant når fundet vil have betydning for udredning, behandling eller infektionshygiejniske tiltag.

Primærsektoren: Undersøgelsen udføres kun på prøver fra patienter, som har et moderat eller højt risiko for at få et alvorligt forløb med Covid-19 eller Influenza, eller hvor der i øvrigt er betydelig klinisk konsekvens af svaret.

Rekvirenten anmodes om at angive relevante risikofaktorer for alvorligt forløb i indikationsfeltet.

Eksempler på relevante og utilstrækkelige indikationer:

| Relevant indikation | Utilstrækkelig indikation |
|---|---|
| "Indlæggelse?" | "Hoste" |
| "Tamiflu?" | "Langvarig hoste" |
| "Paxlovid?" | "obs" |
| "Organtransplanteret" | "Svimmel" |
| "Svært immunsupprimeret" | "Utilpas" |
| "Svær KOL" | Prøver uden angivet indikationstekst |
| "Nylig PCI, hoste" | |
| "Bronkiektasier, forværring" | |
| "Svært dysreguleret diabetes, obs COVID" | |
| "Nylig apoplexi, obs Influenza" | |
| Undersøgelse på 80+ årige | |

## PRØVEMATERIALE

Nasotrakealsekret, nasopharyngeal podeprøve, oropharyngeal podeprøve, ekspektorat, trakealsekret og BAL.

## TIDSPUNKT FOR PRØVETAGNING

Tidligt i sygdommens akutte fase.

## UTENSILIER

COPAN E-Swab eller UTM.
Ekspektoratdobbeltdåse.
Rør (sterilt tør glas) fra trakealsugesæt eller BAL.

## PRØVETAGNING

Ved podning skal sikres god kontakt med slimhinden.
Ekspektorat skal bringe materiale fra nedre luftveje op.

**Praksis: Der undersøges kun en prøve per uge fra hhv. øvre og nedre luftveje.**
**Hospital: Der undersøges kun en prøve per 3 dage fra hhv. øvre og nedre luftveje.**
BAL undersøges altid.

## OPBEVARING

Prøvematerialet opbevares ved 2-8°C i op til 3 dage (fra prøvetagningstidspunkt til analyse).

## FORSENDELSE

Almindelig transportordning eller post. Forsendelsesmåden skal sikre, at der går mindre end 1 døgn fra prøvetagningen til modtagelse i laboratoriet.

**Prøver der modtages mere end 3 dage efter prøvetagning afvises.**

## SVARAFGIVELSE

Svar afgives som henholdsvis "positiv", "negativ eller "analysefejl".

Prøver med analysefejl svares "Analysen er desværre mislykket. Vi kører prøven om igen, så send ikke en ny prøve. Nyt svar følger – ring venligst ikke til KMA", hvis prøven fejler i anden kørsel svares "Prøvematerialet indeholder stoffer som hæmmer PCR undersøgelsen. Ny prøve udbedes".

## TOLKNING

Påvises virus DNA eller RNA er det foreneligt med aktuel eller nylig infektion med den pågældende virus.

Positive fund bør medføre revurdering af behandling med antibakterielle og antivirale midler.

## OVERVÅGNING

Influenza A og SARS-CoV-2 er underlagt laboratorie-anmeldelsespligt.

Prøvemateriale positivt for SARS-CoV-2 videresendes til typebestemmelse på SSI.

Ved fund af influenza A og B gives følgende tekst "Influenza-overvågning. Supplerende slimhinde-podning til influenza-overvågning bedes udtaget til UTM-rør og indsendes til SSI. Influenza prøvetagnings-/forsendelses-sæt indeholdende UTM-rør kan rekvireres ved kontakt til KMA på tlf. 82436". Disse prøver anvendes i den (inter)nationale overvågning af Influenzavirus.

## MODTAGELSE AF PRØVER

Alle prøver modtaget i KMA inden kl. 10.00 undersøges som udgangspunkt samme dag.

## REKVIRERING

Se dokument nr. R 3.1.4 eller R.3.1.5

Ved mistanke om influenza overført fra dyr (fugle- eller svineinfluenza) skal vagthavende læge ved Klinisk Mikrobiologisk Afdeling kontaktes telefonisk forud for indsendelse af prøven.
